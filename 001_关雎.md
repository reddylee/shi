---
editor_options:
  markdown:
    wrap: 72
---
# 国风 {-}

## 国风释
朱熹曰：
国者，诸侯所封之域，而风者，民俗歌谣之诗也。谓之风者，以其被上之化以有言，而其言又足以感人，如物因风之动以有声，而其声又足以动物也。是以诸侯采之以贡于天子，天子受之而列于乐官，于以考其俗尚之美恶，而知其政治之得失焉。旧说《二南》为正风，所以用之闺门、乡党、邦国，而化天下也。十三国为变风，则亦领在乐官，以时存肄，备观省而垂监戒耳。合之凡十五国云。

## 周南-关雎

### 周南解
周，国名。南，南方诸侯之国也。周国本在《禹贡》雍州境内岐山之阳。后稷十三世孙古公亶父始居其地，传子王季历，至孙文王昌，辟国浸广。于是徙都于丰，而分岐周故地以为周公旦、召公奭之采邑，且使周公为政于国中，而召公宣布于诸侯。于是德化大成于内，而南方诸侯之国，江、沱、汝、汉之间，莫不从化，盖三分天下而有其二焉。至子武王发，又迁于镐，遂克商而有天下。武王崩，子成王诵立。周公相之，制作礼乐，乃采文王之世风化所及民俗之诗，被之管弦，以为房中之乐，而又推之以及于乡党邦国。所以著明先王风俗之盛，而使天下后世之修身、齐家、治国、平天下者，皆得以取法焉。盖其得之国中者，杂以南国之诗，而谓之《周南》。言自天子之国而被于诸侯，不但国中而已也。其得之南国者，则直谓之《召南》。言自方伯之国被于南方，而不敢以系于天子也。岐周，在今凤翔府岐山县。丰在今京兆府鄠县终南山北。南方之国，即今兴元府、京西、湖北等路诸州。镐在丰东二十五里。小序曰：“《关雎》、《麟趾》之化，王者之风，故系之周公。南，言化自北而南也。《鹊巢》、《驺虞》之德，诸侯之风也，先王之所以教，故系之召公。”斯言得之矣。

Excerpt From
诗经
［宋］朱熹集传
This material may be protected by copyright.

### 题解

写"君子"思慕"淑女"的心情，并想象得到她以后的快乐。

### 诗文

关关雎鸠 在河之洲
窈窕淑女 君子好逑
参差荇菜 左右流之
窈窕淑女 寤寐求之
求之不得 寤寐思服
悠哉悠哉 辗转反侧
参差荇菜 左右采之
窈窕淑女 琴瑟友之
参差荇菜 左右芼之
窈窕淑女 钟鼓乐之

### 注释
关关：形容水鸟的和鸣声。 雎鸠：一种水鸟。 洲：河中沙洲。
窈窕：娴静美好的样子。 淑：善也。 好逑：佳偶。
参差：长短不齐。 荇菜：一种水草，可食。
流：通“捞”。
寤寐求之：形容日思夜想。寤，醒来。寐，睡着。
思服：思念。
悠哉：思念之深长。 辗转反侧：形容睡不着。
琴瑟：乐器，动词用，或喻和谐。 友：亲密、亲近。
芼：通“摸”，水下摸索荇菜之意。
乐：娱悦，或通“撩”，以音乐追求女子的方式。

### 耕读说



## 葛覃

### 题解
《诗序》：
《葛覃》，后妃之本也。后妃在父母家，则志在于女功之事，躬俭节用，服浣濯之衣，尊敬师傅，则可以归安父母，化天下以妇道也。

### 诗文
葛之覃兮，施于中谷；
维叶萋萋。黄鸟于飞，
集于灌木，其鸣喈喈。


葛之覃兮，施于中谷，
维叶莫莫。是刈是濩，
为絺为绤，服之无斁。


言告师氏，言告言归。
薄污我私，薄浣我衣。
害浣害否，归宁父母。

### 注释
[1]赋也。葛，草名，蔓生，可为絺绤者。覃，延。施，移也。中谷，谷中也。萋萋，盛貌。黄鸟，鹂也。灌木，丛木也。喈喈，和声之远闻也。〇赋者，敷陈其事而直言之者也。盖后妃既成絺绤，而赋其事，追叙初夏之时，葛叶方盛，而有黄鸟鸣于其上也。后凡言赋者放此。

［2］赋也。莫莫，茂密貌。刈，斩。濩，煮也。精曰絺，粗曰绤。斁，厌也。〇此言盛夏之时，葛既成矣，于是治以为布，而服之无厌。盖亲执其劳，而知其成之不易，所以心诚爱之，虽极垢弊，而不忍厌弃也。

［3］赋也。言，辞也。师，女师也。薄，犹少也。污，烦撋之以去其污，犹治乱而曰乱也。浣则濯之而已。私，燕服也。衣，礼服也。害，何也。宁，安也，谓问安也。
上章既成絺绤之服矣，此章遂告其师氏，使告于君子以将归宁之意。且曰：盍治其私服之污，而浣其礼服之衣乎？何者当浣，而何者可以未浣乎？我将服之以归宁于父母矣。

### 耕读说

    
